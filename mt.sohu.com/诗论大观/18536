➜『千家风采』衡巨芝诗选
http://www.sohu.com/a/420690724_753274	27650
<p class="ql-align-center"><img src="http://p0.itc.cn/q_70/images03/20200925/cf636d3bd59445d6b84ebab4e102efff.jpeg" max-width="600" /></p>
<p style="text-align: left;">衡巨芝，笔名珞衡，网名一叶小草。安徽六安人，打工族，现客居上海。喜爱诗词书法，师从沪上凌亚千先生。</p>
<p><strong>秋夜</strong></p>
<p>孤馆闭寒扉，深庭月一围。</p>
<p>不堪乡梦瘦，独看菊花肥。</p>
<p><strong>篱菊</strong></p>
<p>独将清梦远嚣埃，抱影霜风寂寂开。</p>
<p>月过西园斑驳处，一篱秋色一阶苔。</p>
<p><strong>兰花</strong></p>
<p>独抱幽怀淡着花，一襟云水共烟霞。</p>
<p>与人休说知音少，种得此香能几家。</p>
<p><strong>题望春谷白玉兰</strong></p>
<p>翦翦云枝向碧空，雪株无意并篱丛。</p>
<p>望春谷底寒来处，自挽萧萧十里风。</p>
<p><strong>咏梨花</strong></p>
<p>园角篱边亦可栽，清枝何必傍云台。</p>
<p>是花不作妖娆色，敢向红尘深处开。</p>
<p><strong>再咏梨花(新韵)</strong></p>            <div class="lookall-box">
<div class="lookall-shadow"></div>
<section class="lookall">
<a href="javascript:;" class="show-all" id="showMore">
<em>展开全文</em>
</a>
</section>
</div>
<div class="hidden-content control-hide">
<p>未许春心共剪裁，东风过处自安排。</p>
<p>此身久在烟尘里，亦有清枝带雪开。</p>
<p><strong>忆故园老梅有寄</strong></p>
<p>影自疏疏月自昏，十年独守老柴门。</p>
<p>瘦尽寒枝风雪夜，凭谁相忆小炉温。</p>
<p><strong>春夜</strong></p>
<p>一径残红谁与收，怜花人替落花愁。</p>
<p>风檐更漏连宵雨，滴破春声第几楼。</p>
<p><strong>对梨花</strong></p>
<p>雨过东园几树幽，他乡独对一春愁。</p>
<p>风烟沪上十年梦，空与梨花两白头。</p>
<p><strong>春雨</strong></p>
<p>烟织轻丝笼北堤，昨宵初涨小回溪。</p>
<p>农家最喜开春雨，欲向南山试一犁。</p>
<p><strong>春耕</strong></p>
<p>一川烟陌几人家，十里春田接水涯。</p>
<p>耕叟卸犁归去晚，躬腰犹带两肩霞。</p>
<p><strong>下班途中有好春</strong></p>
<p>漫随日影过溪塘，掬得清风一捧香。</p>
<p>十里田畴舒眼处，青青麦与菜油黄。</p>
<p><strong>偶题</strong></p>
<p>石苔小院是谁家，门对青溪闲落花。</p>
<p>一径清风夕阳里，漫摇竹影上篱笆。</p>
<p><strong>夏日闲题</strong></p>
<p>光阴盏底漫消磨，一枕遥山听雨过。</p>
<p>向晚澄空云霁处，虚窗恰得月来多。</p>
<p><strong>对秋</strong></p>
<p>心绪经年自可磨，于风起处不生波。</p>
<p>坐看山水元无物，唯剩闲云向此多。</p>
<p><strong>忆故乡小景</strong></p>
<p>坝上垂杨陌上花，一溪乡水接云涯。</p>
<p>深情最是斜阳处，墟里炊烟出几家。</p>
<p><strong>重阳前夕</strong></p>
<p>未计天涯第几年，多情怯向菊花前。</p>
<p>今宵又与重阳近，一寸乡心最可怜。</p>
<p><strong>中秋夜遥念长兄</strong></p>
<p>一样乡愁两处身，行来羁路各风尘。</p>
<p>正秋愿得年年好，向此同看月一轮。</p>
<p><strong>忆同桌(新韵)</strong></p>
<p>课上纸条隔座传，几回罚站小窗南。</p>
<p>朦胧岁月思多少，梦里还余那点蓝。</p>
<p><strong>游子吟</strong></p>
<p>江淮遥望玉花飞，但恨归期几度违。</p>
<p>穷旅又逢丁酉晚，相思更向子时肥。</p>
<p>娇儿嵴背宽三寸，慈母霜灯瘦一围。</p>
<p>莫使天涯空有梦，两肩风雪带春归。</p>
<p><strong>岁末想家</strong></p>
<p>想家深处也无声，抱影三更到五更。</p>
<p>应恨尘霾迷去路，还怜风雪满皋城。</p>
<p>斜阳陌上愁千缕，芳草天涯梦几程。</p>
<p>愿得经年回望处，依依墟里一灯明。</p>
<p><strong>岁末自遣</strong></p>
<p>年关未敢说归途，倦影天涯谁与呼。</p>
<p>寒日沪城听雪至，寂寥客驿看梅初。</p>
<p>千家灯火连江暖，一寸愁心近酒孤。</p>
<p>暂掸风尘当岁杪，独怀乡梦漫偎炉。</p>
<p><strong>下夜班</strong></p>
<p>此身碌碌为何忙，带月归来倦影长。</p>
<p>到耳寒蛩声未噤，沾衣微露夜初凉。</p>
<p>上班累了休天假，日子苦时加点糖。</p>
<p>但尽平生十分力，人间守得一灯黄。</p>
<p><strong>秋居(新韵)</strong></p>
<p>坐看苍苔听落梧，秋怀兼共野菊疏。</p>
<p>怜香可种花三径，对影能倾月半壶。</p>
<p>蝶梦放归云水外，闲身抱老在衡庐。</p>
<p>平生一点相思病，到此相思渐也无。</p>
<p><strong>雨后春行</strong></p>
<p>昨夜甘霖涨曲溪，闲生芳草透酥泥。</p>
<p>风开薄雾千丝柳，人踏轻烟十里堤。</p>
<p>何处蛙声出渠野，偶来鹭影掠田畦。</p>
<p>老农最惜春时好，北垄犹耕雨一犁。</p>
<h1>《千家诗词》</h1>
<p>主编：郑万才</p>
<p>副主编：王惠玲、王天明、胡晓娜</p>
<p>编辑：胡敏、刘宴会、杨余龙、刘爱红、韦化彪</p>
<p>版权说明：《千家诗词》所发诗词，皆为作者授权</p>