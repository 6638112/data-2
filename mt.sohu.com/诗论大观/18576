➜『千家风采』黄永强诗词选（四）
http://www.sohu.com/a/428703974_753274	43200
<p class="ql-align-center"><img src="http://p3.itc.cn/q_70/images03/20201101/3cd742b2429847f59d847b7306772a03.jpeg" max-width="600" /></p>
<p style="text-align: left;">黄永强，甘肃省定西市安定区人，作品散见于《中华诗词》《中华辞赋》《诗词月刊》《东坡赤壁诗词》《当代诗词》《诗词报》《兵团日报》《星星·诗词》《红叶》《中国当代散曲》《中国诗词》《环球诗声》《长白山诗词》《兰州日报》《甘肃诗词》等各诗歌文化刊物，在国家级刊物和省级刊物发表作品700余首(篇)，先后多次参加全国及地方诗词大赛并分别荣获一二三等及优秀奖。</p>
<p><strong>千家风采</strong></p>
<p><strong>诗坛有感</strong></p>
<p>已无姬札剑，空有谢公楼。</p>
<p>道义悬于口，诗兴沐冠猴！</p>
<p><strong>送友人</strong></p>
<p>黄花愁北岸，弱水泣孤鸿。</p>
<p>落落离亭去，凄凄满腹空。</p>
<p>纵书元白句，难化石尤风。</p>
<p>望影言珍重，霜摧叶更红！</p>
<p><strong>近重阳感吟</strong></p>
<p>重阳无意近，遥望自沉吟。</p>
<p>人叹红枫别，花愁白鬓侵。</p>
<p>登高多浪子，举酒少乡音。</p>
<p>三径千丝菊，空开满地金。</p>
<p><strong>以毽观人</strong></p>            <div class="lookall-box">
<div class="lookall-shadow"></div>
<section class="lookall">
<a href="javascript:;" class="show-all" id="showMore">
<em>展开全文</em>
</a>
</section>
</div>
<div class="hidden-content control-hide">
<p>内力不行凭外力，虽穿彩羽实身微。</p>
<p>自知未有凌云技，何必人前学雀飞！</p>
<p><strong>忆儿时玩开绞游戏有叹</strong></p>
<p>或翻或挑指蹁跹，如伞如桥上下颠。</p>
<p>三尺丝绳成绝技，几多童趣化云烟！</p>
<p><strong>吟才</strong></p>
<p>一笔流芳一笔哀，秋风催落亦催开。</p>
<p>世人不晓全身退，还道江郎已尽才！</p>
<p><strong>秋菊吟</strong></p>
<p>难随蝶舞共蜂狂，总惹诗肠与酒肠。</p>
<p>本是芬芳明艳客，幽幽何意隐东墙？</p>
<p><strong>赏菊涤心</strong></p>
<p>如葵丽菊向阳开，朵朵芬芳紫气来。</p>
<p>我有愁心难化解，观卿已扫旧尘埃。</p>
<p><strong>中秋节秋园赏菊随吟</strong></p>
<p>红黄白紫共争枝，万缕千层绽绝姿。</p>
<p>观景莫如秋正半，赏花还应菊浓时！</p>
<p><strong>茶中感己</strong></p>
<p>青春才展便离茎，每囿壶中似羽轻。</p>
<p>舒卷浮沉宜忌满，只留半盏度余生。</p>
<p><strong>嗜利者感吟</strong></p>
<p>弟兄分树朋分席，嗜利之人不可亲。</p>
<p>多少举杯青眼客，酒空顿作隔心人。</p>
<p><strong>秋游渭河源</strong></p>
<p>灞陵桥畔水如天，御笔功碑载圣贤。</p>
<p>晨溯渭河寻鸟鼠，午随左柳入云烟。</p>
<p>峰前腾起摩崖刻，谷底飞来品字泉。</p>
<p>雾绕林深浑隔世，心疑此地有神仙！</p>
<p><strong>陇中贵清山览胜</strong></p>
<p>藏在深闺客少知，访卿正是叶黄时。</p>
<p>首生碧发招云绕，身着红裳惹雀痴。</p>
<p>峡若西施存百媚，峰如宋玉有千姿。</p>
<p>山无风骨何谈景，水失缠绵莫道奇！</p>
<p><strong>近双节夜书</strong></p>
<p>夜月如霜起暮寒，离乡容易赴乡难。</p>
<p>蓬门更遇流年苦，游子还添只影酸。</p>
<p>节近中秋犹恋梓，时临国庆尚凭栏。</p>
<p>清宵有语无人诉，唯把思情付笔端。</p>
<p><strong>浣溪沙·不觉枝头又渐黄</strong></p>
<p style="text-align: left;">不觉枝头又渐黄。西风凝露雁声长。身前身后两茫茫。 并蒂莲前谁解语，合欢树下有离伤。萧萧一叶落轩窗。</p>
<p><strong>定风波·晚秋微雨游遮阳山感怀</strong></p>
<p style="text-align: left;">飒飒西风小雨寒，青苔石上水潺湲。枫叶枝头如火盛，乘兴，金黄遍地醉秋山。 流瀑訇訇如擂鼓，目举，小桥仄栈曲蜿蜒。最是中流峰对入，人憷，穿行大鹨亦低颜。</p>
<p><strong>减字木兰花·莫拟杨花惹泪花</strong></p>
<p style="text-align: left;">衾寒梦醒。多少韶华成晚景。不觉凄凉。错把红枫认海棠。 鸿归燕去。每怨西风生别绪。秋水蒹葭。莫拟杨花惹泪花！</p>
<p><strong>沁园春·登万寿山怀吟</strong></p>
<p style="text-align: left;">万寿巍巍，携友来登，驱步说攀。看高崖幽谷，屯云积雾; 痴松醉柏，跃鸟藏獾。巨佛言经，众生参拜，香火丛中自俨然。惊魂处，见入云危塔，屹立峰巅。 悠悠往事千年。叹我等凡夫不识仙。睹鸿蒙初辟，三清施道; 沧桑几度，一蟒冲天。老子骑牛，葛洪跨鹤，函谷罗浮记圣贤。山头望，尽层林叠嶂，寺观青烟。</p>
<h1>《千家诗词》</h1>
<p>主编：郑万才</p>
<p>副主编：王惠玲、王天明、胡晓娜</p>
<p>编辑：胡敏、刘宴会、杨余龙、刘爱红、韦化彪</p>
<p>版权说明：《千家诗词》所发诗词，皆为作者授权</p>