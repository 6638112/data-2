➜“爱长城、颂长城”诗词征集评选活动获奖作品公示（等级奖）
http://www.sohu.com/a/428703793_753274	41688
<p><img src="http://p3.itc.cn/q_70/images03/20201101/67830924f0d04a6c93099a133848f8fb.jpeg" /></p>
<p><span style="font-size: 20px;">“爱长城、颂长城”诗词征集评选活动获奖作品公示</span></p>
<p>2020年10月，由中华诗词研究院、河北书画诗词艺术研究院主办的“爱长城、颂长城”诗词征集评选活动落下帷幕。本次活动于2020年5月启动，至截稿日，共征集到诗歌作品1408首。</p>
<p>2020年9月至10月，活动主办方组织着名作家、诗人和诗评家，根据公平公正原则，按照匿名评分的方式，对作品进行了多轮评审，共评选出获奖作品21首。现将获奖作品名单公示如下：</p>
<p><span style="font-size: 20px;">一等奖：</span></p>
<p>·</p>
<p><span>登灵武古长城</span></p>
<p><span>邓建秋</span></p>
<p>气尚雄浑势尚遒，金戈铁马已悠悠。</p>
<p>江山有待终谁主，岁月无私独此留。</p>
<p>一万里城横瀚海，五千年史铸神州。</p>
<p>春风送我登高处，遥看黄河天际流。</p>
<p>·</p>
<p><span>长城</span></p>
<p><span>李声满</span></p>
<p>欲止干戈计似长，烽烟依旧起边防。</p>
<p>乌啼汉垒三更月，马踏秦关万里霜。</p>            <div class="lookall-box">
<div class="lookall-shadow"></div>
<section class="lookall">
<a href="javascript:;" class="show-all" id="showMore">
<em>展开全文</em>
</a>
</section>
</div>
<div class="hidden-content control-hide">
<p>不识民心分向背，徒夸国脉系金汤。</p>
<p>而今一笑恩仇泯，同挽山河入画廊。</p>
<p>·</p>
<p><span>满江红·长城</span></p>
<p><span>罗 伟</span></p>
<p>越岭穿沙，直行遍、燕头晋腹。指皋兰、一挥而下，寒松深谷。万里云清雕鹗动，千年地险螭蛟伏。抚箭痕、我欲问英雄，风云簇。</p>
<p>阴阳顺，禾黍足。平安久，牛羊牧。喜不分南北，举觞相属。秦月曾观兵刃斗，汉关今作民魂矗。逢雷动、盛世化龙飞，谁能束？</p>
<p>. </p>
<p><span style="font-size: 20px;">二等奖：</span></p>
<p>·</p>
<p><span>登长城咏怀</span></p>
<p><span>顾睿</span></p>
<p>谁筑边墙万里长，欲题文字吊秦皇。</p>
<p>塞垣岳立障南国，貔虎云屯控朔方。</p>
<p>遥想羽书飞赤白，剧怜龙血战玄黄。</p>
<p>汗青功业今仍在，洗眼重来看海桑。</p>
<p>·</p>
<p><span>七夕在长城</span></p>
<p><span>卢象贤</span></p>
<p>左有青松右有邱，石床高卧看牵牛。</p>
<p>澄明夜月初开镜，散淡秋怀不系舟。</p>
<p>峻岭云朝眉上绕，虚空星向手边游。</p>
<p>山前多少痴心汉，未到巅峰未肯休。</p>
<p>·</p>
<p><span>七绝·咏长城</span></p>
<p><span>林增寿</span></p>
<p>墉垣万里记沧桑，大地沉浮谁主张？</p>
<p>望断关山多感慨，民心才是铁城墙。</p>
<p>·</p>
<p><span>七律·过嘉峪关</span></p>
<p><span>高盛毅</span></p>
<p>一道雄姿戈壁滩，蜿蜒起伏白云间。</p>
<p>风涛骀荡左公柳，烟雨霏微嘉峪关。</p>
<p>沙没千年刀与戟，春回万里水和山。</p>
<p>苍然大漠飞高铁，驼阵铃声渐已闲。</p>
<p>·</p>
<p><span>五律·登居庸关</span></p>
<p><span>张春义</span></p>
<p>楼堞纷呈秀，重门敞不关。</p>
<p>乍疑超物外，因得俯尘寰。</p>
<p>浴日澄明水，浮云远近山。</p>
<p>平生怀古意，于此动千般。</p>
<p>·</p>
<p><span>居庸关长城</span></p>
<p><span>蔡文帛</span></p>
<p>万里逶迤亘九寰，蓟门佳气满重关。</p>
<p>高瞻京国三千邑，壮压幽并百二山。</p>
<p>沧海云雷平槛过，太行风雨打窗还。</p>
<p>城为基石天张幕，凤举龙骧六合间。</p>
<p><span style="font-size: 20px;">三等奖：</span></p>
<p>·</p>
<p><span>八达岭长城怀古</span></p>
<p><span>徐中秋</span></p>
<p>一上长城思绪赊，如烟往事亦堪嗟。</p>
<p>朔风万里暗星月，暮色千年听角笳。</p>
<p>铁壁何曾成玉枕，中原几度卷胡沙。</p>
<p>古来多少征夫血，洒遍燕山肥野花。</p>
<p>·</p>
<p><span>登喜峰口长城</span></p>
<p><span>沈忠辉</span></p>
<p>攀来峰顶作遥看，红日东方破晓寒。</p>
<p>水镜摇青迷鸟下，云烟侵翠隐龙蟠。</p>
<p>大刀曲内魂长在，烽火台边血未干。</p>
<p>豪气峥嵘深入骨，嵴梁久立不曾残。</p>
<p>·</p>
<p><span>临江仙·广武长城怀古</span></p>
<p><span>康彩兰</span></p>
<p>一嶂能凭南北界，由来几度春秋。长城垛口白云稠。朔风凄塞草，落日照荒丘。</p>
<p>欲向残垣寻旧迹，几痕星月如钩。兴衰自古说无休。关山容易老，不变是乡愁。</p>
<p>·</p>
<p><span>临江仙·登长城</span></p>
<p><span>张自军</span></p>
<p>秦汉边愁听不尽，每听豪气丛生。慕田峪上古长城，梨花笼雨白，一望寸心惊。</p>
<p>漠漠东风吹卷处，草缘残壁青青。于今四海未承平，诸君轻踏过，脚下是英灵。</p>
<p>·</p>
<p><span>九月十八日登喜峰口长城</span></p>
<p><span>卢世明</span></p>
<p>万壑千峰一脉连，龙魂已铸女墙边。</p>
<p>熄烽马啸秦皇塞，歇鼓兵敲汉武弦。</p>
<p>石罅簪刀洇碧血，堞楼飞矢暗晴烟。</p>
<p>登临未必迷枫色，耳内鸣钟不敢眠。</p>
<p>·</p>
<p><span>登长城感怀</span></p>
<p><span>贾玉格</span></p>
<p>望里关河遍野青，巨龙九曲亘寰瀛。</p>
<p>民心为有长城在，赢得千年第一名。</p>
<p>关河万里息风烟，旗帜笙歌动九天。</p>
<p>汉武秦皇皆作土，城头松桧自千年。</p>
<p>碧血黄沙终古铭，劫灰消尽日晴明。</p>
<p>从来形胜难依恃，并举恩威方可平。</p>
<p>·</p>
<p><span>长城远晀</span></p>
<p><span>钟吉豪</span></p>
<p>一望关河空杳杳，雪馀况复逢春晓。</p>
<p>轮回帝业见峥嵘，串尽青山连缥缈。</p>
<p>久矣飞龙歇在川，壮哉抱日沐其表。</p>
<p>浮云都作羽毛轻，浩气盈成天地小。</p>
<p>·</p>
<p><span>秋登八达岭长城</span></p>
<p><span>曹阳</span></p>
<p>且借山为嵴，凌云吾是峰。</p>
<p>蜿蜒俯皇邑，雄莽蛰苍龙。</p>
<p>天叠胡沙远，风衔海气浓。</p>
<p>无人认烽火，秋碧几千重。</p>
<p>·</p>
<p><span>登长城怀古</span></p>
<p><span>孟凡光</span></p>
<p>六国兵销烟未穷，咸阳一指起山中。</p>
<p>无边龙气横戈壁，万里危城迫远空。</p>
<p>海市寻仙终作古，车书同轨勉为功。</p>
<p>今朝我亦抛尘事，漫上烽台试朔风。</p>
<p>·</p>
<p><span>齐长城怀古</span></p>
<p><span>亓效亮</span></p>
<p>形胜难囚大势风，春秋五霸瞥然空。</p>
<p>长城本是民心筑，兴废由来一念中。</p>
<p>·</p>
<p><span>长城</span></p>
<p><span>王琨</span></p>
<p>汉帜胡刀共史尘，高墙两侧一般春。</p>
<p>千秋已化神州嵴，撑起文明不倒身。</p>
<p>·</p>
<p><span>咏长城</span></p>
<p><span>承洁</span></p>
<p>苍茫万里起蛟龙，千载崔巍矗九重。</p>
<p>长隔胡尘嘶战马，遥随雁字逐云踪。</p>
<p>城头日暖烽烟绝，岩隙苔新剑气封。</p>
<p>轻叩方砖声浩浩，犹听风雨荡心胸。</p>
<p>·</p>
<p>公示时间为2020年10月27日至11月3日。对以上评选结果有异议的，可与活动组委会联系，联系邮箱：hbswsg@163.com。</p>
<p>中华诗词研究院</p>
<p>河北书画诗词艺术研究院</p>
<p>2020年10月27日</p>
<p><span style="font-size: 16px;"><strong>21.2.28</strong></span><span style="font-size: 16px;"><strong>启事</strong></span></p>