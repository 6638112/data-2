➜『千家风采』见微斋己亥庚子诗选
http://www.sohu.com/a/416724941_753274	14400
<p class="ql-align-center"><img src="http://p0.itc.cn/images01/20200906/15c6206ee075489b95b43c04cebb567b.jpeg" max-width="600" /></p>
<p class="ql-align-justify"><strong>罗冲</strong>，重庆开州人，曾任教数年，现供职于重庆市某检察院。自幼喜爱诗词，十余岁开始尝试创作，坚持用诗歌记录生活、抒发性情。</p>
<p class="ql-align-center"><strong>旅次武胜</strong></p>
<p class="ql-align-center">未解归田意，难栖野鹤身。</p>
<p class="ql-align-center">终朝云作侣，向晚浪为邻。</p>
<p class="ql-align-center">旅枕生乡梦，征衣满客尘。</p>
<p class="ql-align-center">娥眉今夜月，不忍照离人。</p>
<p class="ql-align-center"><strong>夏日于秦皇岛观海</strong></p>
<p class="ql-align-center">仙阙云涛里，茫茫一望中。</p>
<p class="ql-align-center">潮来浮日月，蜃结蔽苍穹。</p>
<p class="ql-align-center">遣使蓬莱阁，疏恩碣石宫。</p>
<p class="ql-align-center">圣心今不遂，欲济思无穷。</p>
<p class="ql-align-center"><strong>建军节作</strong></p>
<p class="ql-align-center">万里横云阵，精金百炼成。</p>
<p class="ql-align-center">执戈非好战，卫国恃雄兵。</p>
<p class="ql-align-center">四海孰言靖，三军固请缨。</p>
<p class="ql-align-center">武功今不废，君子岂沽名。</p>
<p class="ql-align-center"><strong>春日绝句</strong></p>            <div class="lookall-box">
<div class="lookall-shadow"></div>
<section class="lookall">
<a href="javascript:;" class="show-all" id="showMore">
<em>展开全文</em>
</a>
</section>
</div>
<div class="hidden-content control-hide">
<p class="ql-align-center">漫野杜鹃红似织，初裁新绿只伤心。</p>
<p class="ql-align-center">鸣禽高下依前和，余照画楼空子衿。</p>
<p class="ql-align-center"><strong>吟友芳辰有寄</strong></p>
<p class="ql-align-center">谷莺声里红成簇，涨渌春波连翠微。</p>
<p class="ql-align-center">三十六陂花有信，年年佳日占芳菲。</p>
<p class="ql-align-center"><strong>贺吟友弄璋之喜</strong></p>
<p class="ql-align-center">玉楼昨夜梦熊罴，正是昭明雍睦时。</p>
<p class="ql-align-center">春满钱塘云水阔，十年又见弄潮儿。</p>
<p class="ql-align-center"><strong>大暑后作</strong></p>
<p class="ql-align-center">云山照眼水天明，十日风光九日晴。</p>
<p class="ql-align-center">南陆不谙西陆事，高林深处听蝉鸣。</p>
<p class="ql-align-center"><strong>寄远</strong></p>
<p class="ql-align-center">痴墨书成幸未迟，凭谁寄语问芳期。</p>
<p class="ql-align-center">鸣笳落雁浮金蕊，鼓瑟求凰奉玉卮。</p>
<p class="ql-align-center">好自殷勤寻旧梦，何堪惆怅负良时。</p>
<p class="ql-align-center">牛羊塞上坚盟约，遣性随心莫敛眉。</p>
<p class="ql-align-center"><strong>己亥岁杪述怀</strong></p>
<p class="ql-align-center">倦客红尘只怅然，轮回物候几蹁跹。</p>
<p class="ql-align-center">闲翻故纸寻微义，偶赋新词缀拙篇。</p>
<p class="ql-align-center">世味冰绡长失路，春心泥絮且安禅。</p>
<p class="ql-align-center">江湖泛梗随流去，意气消磨又一年。</p>
<p class="ql-align-center"><strong>庚子初大疫居家旬月不得出立春后觉物候时新感而赋此次韵欧阳公答元珍诗</strong></p>
<p class="ql-align-center">春风应已近天涯，浅绿娇红几处花。</p>
<p class="ql-align-center">隔岸晓莺啼嫩蕊，透窗宿柳破新芽。</p>
<p class="ql-align-center">慵居且喜知时令，栖遁从教惜岁华。</p>
<p class="ql-align-center">闻道缙云今又雪，东君容与只堪嗟。</p>
<p class="ql-align-center"><strong>拟古风大雅久不作</strong></p>
<p class="ql-align-center">诗歌千古事，盛世待宪章。</p>
<p class="ql-align-center">关雎起草泽，鹿鸣于庙堂。</p>
<p class="ql-align-center">霸图开阡陌，变风作离殇。</p>
<p class="ql-align-center">孝武立乐府，开皇重清商。</p>
<p class="ql-align-center">教坊多新曲，梨园舞霓裳。</p>
<p class="ql-align-center">花间轻曼语，流宕忽激昂。</p>
<p class="ql-align-center">山中白云后，宫羽不复扬。</p>
<p class="ql-align-center">中兴岂清丽，侈谈未当行。</p>
<p class="ql-align-center">废替殆天意，正声一何茫。</p>
<p class="ql-align-center">抚案求琴趣，燕谱俱已亡。</p>
<p class="ql-align-center">管弦谁得被，扼腕徒神伤。</p>
<p class="ql-align-center">大贤几日出，四海仰其光。</p>
<p class="ql-align-center"><strong>泅鼠</strong></p>
<p class="ql-align-center">嘈嘈复切切，有鼠客屋梁。</p>
<p class="ql-align-center">朝食西仓黍，夕啮东厢床。</p>
<p class="ql-align-center">恨之驱不得，咄叱每神伤。</p>
<p class="ql-align-center">夹笼费香饵，呼狸已遁藏。</p>
<p class="ql-align-center">隙小未盈寸，穴深多经营。</p>
<p class="ql-align-center">逾月失影迹，自此得安宁。</p>
<p class="ql-align-center">淫雨连日夜，积潦与阶平。</p>
<p class="ql-align-center">长街忽如海，轿车作舟行。</p>
<p class="ql-align-center">水盛去不及，汩汩只汹沸。</p>
<p class="ql-align-center">窨口漩涡横，细毳浮不起。</p>
<p class="ql-align-center">逆水一物出，浮泅浊潢里。</p>
<p class="ql-align-center">身滑无羽鳞，昂首衔幼仔。</p>
<p class="ql-align-center">奋力排阶上，安雏檐楹前。</p>
<p class="ql-align-center">往复不少歇，瑟瑟几粉团。</p>
<p class="ql-align-center">族之一何易，怜子一何难。</p>
<p class="ql-align-center">兽性犹如此，使人摧心肝。</p>
<p class="ql-align-center"><strong>登红岩山忆五月十二日</strong></p>
<p class="ql-align-center">红岩山在绿云间，木色青苍上摩天。</p>
<p class="ql-align-center">溪云山月应无恙，别来旧貌换新颜。</p>
<p class="ql-align-center">攀风直上云嶝路，此行只合云巅住。</p>
<p class="ql-align-center">层峦森耸翠影浮，月光坪上春未暮。</p>
<p class="ql-align-center">岭上千尺白练悬，岩曲杂树绕碧潭。</p>
<p class="ql-align-center">群猴啸跃高树顶，忽而相呼饮涧泉。</p>
<p class="ql-align-center">君不见当年青山抚掌笑，</p>
<p class="ql-align-center">满川巨石如雨跳。</p>
<p class="ql-align-center">九峰山下水不流，九峰山头失日照。</p>
<p class="ql-align-center">风景异时看，幽恨涧底眠。</p>
<p class="ql-align-center">极目千嶂外，寄语到日边。</p>
<p class="ql-align-center"><strong>蜀父吟</strong></p>
<p class="ql-align-center">己亥六月过蜀中，沙西道上烈日红。</p>
<p class="ql-align-center">流照炎光烁四野，陌上征人急匆匆。</p>
<p class="ql-align-center">路旁尘里见老叟，跣足蓬头面黧黝。</p>
<p class="ql-align-center">短叹长吁踽踽行，行来一步作三逗。</p>
<p class="ql-align-center">黑云一片忽西来，等闲平地起风雷。</p>
<p class="ql-align-center">纷纷走入街檐下，霎时狂雨落九垓。</p>
<p class="ql-align-center">我与老者亦不识，此时皆在檐下息。</p>
<p class="ql-align-center">两眼似有无限恨，满脸尽是沧桑色。</p>
<p class="ql-align-center">借问长者何所事，胡为置身于此地。</p>
<p class="ql-align-center">感君寒暄悃且忱，为说平生不得意。</p>
<p class="ql-align-center">少下五岭讨活路，闽粤瘴岚连海树。</p>
<p class="ql-align-center">千里辗转堪饱暖，百业寓身只辛苦。</p>
<p class="ql-align-center">赖有蛮力尚可沽，一朝落脚在石衢。</p>
<p class="ql-align-center">装卸搬运逾半载，选在车间作学徒。</p>
<p class="ql-align-center">大板下料听锯声，小样拼接夸造型。</p>
<p class="ql-align-center">切磋磨削技益熟，十载学得手艺成。</p>
<p class="ql-align-center">改革春风吹未已，一夜高楼遍地起。</p>
<p class="ql-align-center">广厦万间费建材，此中商机幸勿弃。</p>
<p class="ql-align-center">回乡亦作石材客，天若怜我当发迹。</p>
<p class="ql-align-center">几年赚得百万资，锦官城外置家宅。</p>
<p class="ql-align-center">革履西装倍鲜华，出入代步有洋车。</p>
<p class="ql-align-center">三餐虽不称玉食，有肉有酒亦丰奢。</p>
<p class="ql-align-center">贫生无聊富生骄，一时豪气干云霄。</p>
<p class="ql-align-center">从前经纪不足论，莫使安逸负今朝。</p>
<p class="ql-align-center">廊庑欲扩苦无处，邻村里正忽传语。</p>
<p class="ql-align-center">前日台商投资来，尚余闲地三两亩。</p>
<p class="ql-align-center">厂房建成正阳春，吊车机床一色新。</p>
<p class="ql-align-center">已看仓库石料满，还聘工匠七八人。</p>
<p class="ql-align-center">欣然意得志踌躇，敢笑陶朱不丈夫。</p>
<p class="ql-align-center">拼得身家作一掷，东风过处展宏图。</p>
<p class="ql-align-center">来日开门见告示，府文饬令严整治。</p>
<p class="ql-align-center">无证无照须关停，速速撤除毋非议。</p>
<p class="ql-align-center">我辈自是良善民，雷池不敢越半分。</p>
<p class="ql-align-center">注册营业皆依法，满腹冤情竟何陈。</p>
<p class="ql-align-center">尤是乡胥多贪功，欲夸战果悦上峰。</p>
<p class="ql-align-center">高下其手淫威盛，冷眼翻覆气焰凶。</p>
<p class="ql-align-center">断水断电复断路，克日清场休延误。</p>
<p class="ql-align-center">皂隶青夫逾百人，踞峙眈眈如狼虎。</p>
<p class="ql-align-center">铲斗森然横阵列，齿头寒光欺霜雪。</p>
<p class="ql-align-center">半生心血半生梦，可怜顷刻同尘灭。</p>
<p class="ql-align-center">横劫无端谁作主，痛具诉状向州府。</p>
<p class="ql-align-center">伤心欲语复吞声，鸣冤公堂泪如雨。</p>
<p class="ql-align-center">当庭传得乡吏至，只说此事非关己。</p>
<p class="ql-align-center">村氓本多虚妄言，攀诬料是居心异。</p>
<p class="ql-align-center">仆亦愤懑仆亦悲，不是你做是谁为。</p>
<p class="ql-align-center">可叹官俸供养者，无赖胜过乡里儿。</p>
<p class="ql-align-center">惊堂木落上座怒，诬官可有甚凭据。</p>
<p class="ql-align-center">秉公为民一何难，从来官官只相护。</p>
<p class="ql-align-center">江湖流落年复年，愁催白发老容颜。</p>
<p class="ql-align-center">不恨蜀中无日月，敢望神州有青天。</p>
<p class="ql-align-center">老者语罢泪眼斜，我亦为之长咨嗟。</p>
<p class="ql-align-center">少时雨住相别去，谁人不是在天涯？</p>
<p class="ql-align-center"><strong>清平乐•五一节宿龙门山毓秀山庄</strong></p>
<p class="ql-align-justify"> 溪山正好，望里云峰缈。且喜闲身今未老，瓦盏兴来频倒。 曲巷柳色含烟，小庭榴火初燃。又是一番春暮，东君莫遣离弦。</p>
<p class="ql-align-center"><strong>江城子·丛菊</strong></p>
<p class="ql-align-justify"> 菊花开日近重阳，萼初妆。更添香，寞寞篱边冷蕊睨秋光。南浦经年颜暗老，游宦久、慕陶郎。 故园小圃也应黄，又逢霜。动离肠，几拟归舟路远怅空囊。料是楼头凝望眼，谁与寄、雁成行。</p>
<p class="ql-align-center"><strong>侍香金童•仲夏</strong></p>
<p class="ql-align-justify"> 榴朵霞明，槐影添新绿，更一夜笋芽成碧竹。蛙鼓蝉歌相趁逐，纨扇轻摇，绡衣初浴。 记呼蛩篱落，囊萤当画烛，惯听得溪山林野曲。镇日楼高遮望目，有粟千钟，有颜如玉。</p>
<p class="ql-align-center"><strong>传言玉女•端午</strong></p>
<p class="ql-align-justify"> 兰枻棠舟，载酒携琴泛去。云沙万里，缈楚江湘浦。芷蘅香杳，唤起沧浪渔父。一声鶗鴂，半晌云雾。 苹动长汀，自在闲飞鸥鹭。鸣榔声里，恁淋漓饮处。烟沉月冷，正是酒阑天暮。听歌泽畔，菰蒲凝露。</p>
<p class="ql-align-center"><strong>玉京秋•过山海关</strong></p>
<p class="ql-align-justify"> 寒漠漠，烟遥碧空阔，浪飞如昨。百尺楼头，未销剑气，犹听清角。望里边鸿杳杳，漫追思、龙虎争搏。叹锋锷，无情隳顿，旧池新郭。 解道雄关锁钥，正高谈、天开海岳。辽碣峥嵘，燕云苍莽，千秋寥廓。万里长风，静烽燧、闲却当年亭阁。记前约，会向蓬莱共酌。</p>
<p class="ql-align-center"><strong>念奴娇·七夕</strong></p>
<p class="ql-align-justify"> 佳人何处，教迢迢良夜，漫追畴昔。试问天河今浅未，皎皎半轮寒璧。早借金风，绣成云锦，好把相思织。多情何羡，鹊桥星渚堪藉。 应恨一水盈盈，望津难渡，聚散人同惜。几日结槎从泛去，共尔月边吹笛。清露生寒，玉阶凝伫，仍是来无迹。千秋传说，此情空照虚碧。</p>
<p class="ql-align-center"><strong>永遇乐·重阳登西安城墙感赋</strong></p>
<p class="ql-align-justify"> 渭水烟寒，秦川云阔，王气消未。玉鼓鸣楼，金池照影，衮衮繁华地。华清门外，永兴坊畔，尚听笙歌入耳。甚风流、无凭聚散，昔来几回兴替。 九州首善，六朝都会，禹鼎尧樽相继。汉阙秦陵，唐宫隋殿，盛世余霞绮。胜形千里，遗风百代，漫说长安古意。浩然对、一城淑景，壮怀若寄。</p>
<p class="ql-align-center"><strong>念奴娇·立春日读蔡翁冬瘟词有和</strong></p>
<p class="ql-align-justify"> 梅深柳浅，有莺啼溪岸，春声难断。绿染平芜烟水阔，风景隔窗犹看。蛮雾侵城，瘴云迷国，闭户余牛喘。多情应是，梦魂时到荆汉。 见说黄鹤楼空，鹦鹉洲冷，万里遥觞奠。可恨千枝花胜雪，来日共谁昭烂。瘟也称神，士常为役，玉笛何须怨。邻村翁妪，忍驱梁外归燕。</p>
<p class="ql-align-center"><strong>塞翁吟•登涠洲岛</strong></p>
<p class="ql-align-justify"> 一叶天风涌，更向海角幽寻。揽云阔碧澜深，任浪湿青衿。 斜阳岛外鲸鲵跃，丹嶂垂露崖阴。听沧浦海潮音，作浩荡龙吟。 沉沉。嗟经岁劫尘难净，惊向晚霜寒欲侵。笑虾蟹随波扰扰，问异日谁是鱼脔，谁复刀碪。长风万里，未歇铙歌，好拊兰琴。</p>
<p class="ql-align-center"><strong>兰陵王·钓鱼台怀古（新韵）</strong></p>
<p class="ql-align-justify"> 碧崖兀，遥望雄关云矗。堞楼上、鼓角犹闻，旧垒烽尘黯皋浒。沉沉水寒肃，薄暮觉霜侵骨。堪嗟叹、胜败何凭，一代风流烁千古。 当年拒贼苦，有万骑胡兵，旌蔽毡覆。千重围困飞难渡，但立寨依险，截江扼路。天骄鞭堕锁钥固，飞丸猎黠虏。 神武漫追溯，念鲸海云涛，风过时舞。硝烟今在无形处，问长缨安在，豪酋谁缚。布衣犹怒，落照下、正送目。</p>
<h1>《千家诗词》</h1>
<p>主编：郑万才</p>
<p>副主编：王惠玲、王天明、胡晓娜</p>
<p>编辑：胡敏、刘宴会、杨余龙、刘爱红、韦化彪</p>
<p>版权说明：《千家诗词》所发诗词，皆为作者授权</p>